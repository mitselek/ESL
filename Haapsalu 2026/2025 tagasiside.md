# 2025 tagasiside

## Kui soovid juhendajate osas midagi kommenteerida, siis siia saad lisada

- Juhendajad olid väga asjalikud, võiks mõelda esimesel päeval kahele juhendajale, et mehed-naised saaksid ka eraldi proovi teha, vähemalt ühe hommikupooliku.
- Ingrid on ikka vägev dirigent…nii detailne, samas väheste sõnade ja käte liigutustega, saab kogu info edastatud ja see jõuab kõigini, kellele peab.
- Väga väga meeldis selle aasta koormeister . Nii asjalik, kiire. Tühja loba ei aja, saab koori enda kätte kenasti, et teha tööd efektiivselt. Natukene vähem tahaks Kaia Urbi nämmutamist (vabandust, aga õudselt väsitav ja segav sisulise töö tegemise juures, eriti kui see teos on ikka koorilaagri jaoks vist tiba raske) Ja sel korral tundus, et kokku said 2 kõva kivi, kes häälduse osas ei leidnud üksmeelt. Mina eelistaks, et koormeister paneb asjad paika. Ilmselgelt oli temal saksa keelega rohkem kogemusi.
- Olen VÄGA rahul koormeister Ingrit Malleusega ja hääleseadja Kaia Urbiga. Pole üldse mitte rahul dirigent Mikk Murdveega, kes jättis ära suure osa prooviajast, mis ette nähtud oli. Tagasiside võiks olla iga juhendaja kohta eraldi, sest see võib varieeruda nagu nüüd oli.
- Eriti tahaks esile tõsta Ingrid Malleuse tööd, üliprofessionaalne ning samas lauljate taset arvestav, väga täpne, tõhus ning abistav. Kaia Urb on lihtsalt võrratu! Kontsertmeister oli lihtsalt super.
- Pettumust valmistas see, et peadirigent kasutas mõlemast ettenähtud prooviajast ainult väikese osa, kuigi koor ütles kõvahäälselt, et vajame veel prooviaega. See ei ole lahendus, kui soovitatakse noot padja alla panna. Samuti jäi tema poolt tegemata töö dünaamikaga, ilmselt pidas ta enesestmõistetavaks, et see on noodis kirjas. Harrastajate puhul selle peale väga loota ei saa.
- Fantastiline Kaia Urb!
- VÄGA RAHUL: Ingrit Malleus, kes tegi väga tõhusat tööd, ükski varasem koormeister ei ole koorilt saanud nii pikka ja sooja aplausi oma töö lõppedes nagu Ingrit laupäeval meilt sai.

  VÄGA RAHUL: Kaia Urb - 5+ nagu alati.

  PIGEM RAHUL: Mikk Murdvee, kooriga töö oli samuti hea, aga arvestades teose tehnlist keerukust (just tempo mõttes), oleks pidanud etteantud prooviaega rohkem kasutama - jah, hääled väsisid ja võib-olla veelgi rohkem väsis vaim, aga koor jäi ikkagi liialt kõhklevale tasemele. Veidi harjutamist veel oleks andnud kindlustunnet juurde. Isegi dirigendile endale oleks ikka kasuks tulnud:), kui oleks kooriosad orkestriproovis korra veel läbi käinud - lauljatele saab öelda, et ärge kasutage kogu häält, markeerige. Aga oleks saanud veel tormaka tempoga harjuda/harjutada ork saatel.

## Kui soovid korralduse osas midagi kommenteerida, siis siia saad lisada

- Väga palju kasu oleks, kui lauljad saaksid enne suvekooli oma partiide helifailid, millega saaks juba eelnevalt iseseisvalt tööd teha. Võib-olla on see utoopiline idee, aga vääriks minu arvates kaalumist.
- Palun võtke majutus sellest küsimusest välja, kuna enam sellega ju liit ei tegele. Info ja noodid tulid liiga hilja, reklaam praktiliselt puudus. Haapsalu inimesed olid nördinud, et ei teadnud sellest üritusest. Kõik info, mis tuli ja ajakava ja suhtlus oleksid muidu kiitust väärt, aga just see hilinemine rikkus mulje. Ja ajakavast kinnipidamist ootaks ka. Kui ikka proov on mõeldud kella 18ni, siis peaks ka peadirigent sellest kinni pidama.
- Suvekooli eelsed kirjad vǒiks varem tulla (see võib ainult mure olla). Suvi nagu ikka on toimetusi ja seiklemist täis, et pahatihti tuleb puuduvaid asju jooksupealt lisaks haarata vms.
- Suureks abiks oleks see, kui saadetakse enne laagrit teose ǒppimiseks hea video nt: youtube-st, kus hääle rühmad oleks eraldi. Ise otsides ei pruugi leida parimat."
- Meilivahetus oli vähe aeglane info osas. Oleks tahtnud varem infot kätte saada, mitte viimasel minutil ja mitme meiliga Tore, et Liisa asja üle võttis orgunnis. Liisa asjalikkus asjade korraldamisel oli kuldaväärt. Järgmiseks korraks lihtsalt ettepanek, jagada pikkuste järgi ka inimesed paika kirikus. Ehk et julgustaksin julgemalt inimesi paika panema. Kooris sees öeldes võivad tekkida pinged.
- VÄGA head ja vajalikud: kõik Liisa teadaanded logistika kohta. Suvekooli ajaloo parimad fotod. Suvekooli ajaloos esimest korda lauljate nimed kavas - tänud! VÄGA hea toit.
- Info edastamine väga OK, toitlustus suurepärane, ajakava osas ettepanek allpool
- Jälgisin kevadest peale, millal tuleb info suvekooli kohta- segakooride liidu leheküljel info ei avanenudki, ainult facebookis. Kui teaks, millal valmis olla? Alte on palju, ei tahaks regamisega hiljaks jääda - möödunud aastal jäi seetõttu osalemata.
- Noodid saadeti õigeaegselt, aitäh, jäi aega õppida.
- Oleks soovinud noote varem kätte saada, sest aega õppimiseks jäi liiga vähe
- Kahjuks on korralduses jätkunud trend, et järjest lühemaks jääb registreerimise ja nootide kättesaamise aeg - vanad suvekoolis käijad õhkavad ikka algusaegade järele, kui registreerimine algas veebruaris, mil olid teada teosed (siis oli ju suvekoolis 2 koori!) ja dirigendid. Tahaks juba varem tõesti asjas sees olla ja noodile pilku peale visata.

## Kuidas hindad kolme päeva ülesehitust (proovid, pausid, kontsert)?

- Väga hea tasakaal (x6)
- Oleksin soovinud rohkem proove (x4)
- Enam-vähem sobiv (x4)
- Kui graafikust oleks kinni peetud, oleks tasakaal olnud väga hea.
- Lõuna võiks R ja L olla varem, 13.30
- Saades aru korraldamise keerukusest - aga üks päev jäi puudu. Samas pikk ootamatu vaba aeg esinemise päeval võttis hoogu maha.
- Dirigendiga oleks võinud olla veidi rohkem prooviaega

## Suvekooli parim hetk sinu jaoks oli…

- Kontsert
- Kontsert ja sellest tulenev rahulolutunne.
- Väga head proovid Ingridi ja Kaiaga ja kontsert.
- Proovisaalis. :)
- Üllatusmoment kui Mikk Murdvee lõpetas varem proovi ära. Ausalt, selleks ajaks olime ikka palju tööd teinud ja väsimus kippus peale, lisaks veel ju õhtused kodutööd.. Nii et see tundus tõesti selline .. jesss.... puhkus kuluks ära ennem kui end uuesti kokku võtta kenasti.  
  Aga seltskond, juba vanad tuttavad ja koormeister.... kõik see on väga vahva.
- Tasakaal oli kokkuvõttes nii hea, et üle ei pingutanud ja järgnvad ööd unes ei näinud kontserti ja peas ei kummitanud ka lõputult see teos (Varasematel aastatel on läinud teose peast saamisega aega)"
- Proovid Ingriti ja Kaiaga ja taaskohtumine suvekoollastega.
- Eks ikka tunne pärast kontserti:)
- Hommikused lahtilaulmised ja kooslaulus Kaia Urbi näpunäited. Meeskoori - tenorite ja basside suurepärane hoog.  
  Solistide esitus.
- Kõige rohkem naudin ma protsessi ehk siis proove
- Terve suvekool on minu jaoks parim hetk ja ma ei lase end heidutada sellelgi, et pärast suures saalis lahedalt laulmist olla kirikus kui silgud pütis seismas - no mis teha, nii lihtsalt on.

## Ettepanekud edaspidiseks

- Esimesel päeval võiks teha väikese sissejuhatuse teosesse. Rääkida tausta (nii helilooja kui teose). Väga teretulnud oleks mingi õhtune ühistegevus - väike loeng või Haapsalu kultuuriväärtustega tutvumine või midagi sellist.
- Kui saaks, siis vǒiks alguses proovid lahus häälerühmade kaupa.
  Hääleseadja ja dirigent vǒiks oma vahel kǒik detailid läbi enne proove.
- Esmast dirigenti vǒiks kontserdil, kuidagi rohkem esile tǒsta, nad teevad nii palju tööd meiega :)
- 1. Häälerühmadega võiks teha eraldi tööd.
  2. Proove võiks olla rohkem. Enne laagrit Tallinnas samuti - et terve teos vhemalt üks kord läbi harjutada.
  3. Lõppkontserdiks võiks lisada professionaalseid lauljaid ka sopranite ja altide häälerühmadesse, et kõige keerulisematel muusikalistel hetkedel eeskuju saada (ja mitte terve häälerühmaga ära vajuda või kaduda).
  4. Noodid võiks kätte saada varem, et oleks rohkem ettevalmistusaega.
- Mõnus olemine kogu selle aja jooksul Haapsalus. Tekkis küsimus, et miks alati on see olnud Haapsalus... Kas võiks tulla kaalumisele, et see laager toimus ka mõnes teises Eesti paigas, kus on kirik kus suurteos ette tuua?  
  aa.... magustoitu tahaks ka tagasi söögokordade juurde :)
- Kavas võiks olla ka suvekooli ajalugu - mida oleme ja kellega üle kümne aasta jooksul Haapsalus laulnud. Proovide maht peaks jääma selliseks nagu välja kuulutatud, sest tegu on ju KOOLIGA ja me oleme tulnud sellesse kooli teadmisega, et me saame selles mahus teha koostööd heade professionaalidega ja selle eest ka maksnud. Niisiis peaks olema vastav kokkulepe ka dirigendiga, sest ka temaga on ju kokkulepe kindlas tööajas (või raha tagasi?). Kui Murdvee teatas pärast tunnist pausi, et rohkem proovi ei tee, siis ei olnud saalis rõõmuhõiskeid ja minemajooksmist, kõik jäid nõutult paigale, paluti veel proovi (vastus oli keeldumine). Isegi kui hääled võisid kõlada väsinuna, siis oleks saanud tööd teha tekstiga, rütmiga ja palju muuga. Laupäev lõppes väga ebakindla ja mureliku meeleoluga. Registreerumislehel peaks olema märge, et osaleja peab teose iseseisvalt esimeseks prooviks ära õppima - või et registreerumisega kohustub laulja teose esimese prooviks omandama. Kui tegu on võõrkeelse teosega, siis oleks kasulik dirigendilt saada hääldusmärkused juba koduseks harjutamiseks, sest muidu jäävad vead sisse või kui Haapsalus hääldust õpetatakse, siis läheb palju aega, enne kui kogu koor seda järgib. AGA SUUR AITÄH!
- Ajakava osas võiks kaaluda varianti, et lõuna ajal oleks pikem paus (näiteks 3 tundi) ning päeva teine proov oleks pigem varasel õhtul. Hääl saaks puhata, linna peal saaks käia siis, kui asutused/näitused lahti, õhtul pole niikuinii väga palju ette võtta. Harrastajatena oleme harjunud õhtul proovi tegema
- Ehk oleks kasutegur suurem kui esimesel päeval lauldaks häälerühmiti? Häälerühma ühtsuse tunnetuse saamiseks.
  Ehk oleks hea teha Haapsalus varakult reklaami- seekord ei kohanud kogu linnas. (Aga septembrikuu Mustoneni ja Hortus Musicuse plakatit nägin kolmes kohas.)
  Kas võiks muuta ühispildi tegemise tava sellisel moel, ( et seda pilti võiks 100. aasta pärast seostada Haapsaluga) et kiriku sissekäigu torn jääks lauljate selja taha.
- Palun noodid varem kätte toimetada
- Ettevalmistus nõudis palju aega, vaeva ja ressurssi. Sama teost võiks esitada veel teise korra ühes teises kohas (näiteks nädal hiljem Tallinna lähistel?)
- Kui teos ei ole ladinakeelne (mida üks korralik koorilaulja ju ometigi valdab:)), siis võiks teksti häälduse reeglid juba enne suvekooli algust lauljatele edastada, kas lahtikirjutatuna või isegi helifailina need kõige-kõige keerukamad, mis laulmisel nõuavad erilist hääldamise oskust-intensiivsust-tehnikat (sõnade ühendamine laulmisel jms). Ise olen saksa keelt koolis õppinud, aga kaaslauljate seas oli palju hädas olijaid. Igaüks oskab Youtubes tänapäeval toimetada, aga võib-olla oleks natuke kasu, kui kohe teose teatavaks tegemisel oleks juba link, millele lihtsalt vajutades saab hakata kuulama, mis siis esitusele tuleb ja võib-olla on isegi juba välja otsitud need lingid, kui juhtumisi Youtubes on olemas kooripartiide õpetus häälerühma kaupa.  
  Siit saabki muidugi edasi minna ka selle teemaga, et teos (noodid ja tekst) peaks olema ju tegelikult eelnevalt omandatud. Varasematel aastatel on olnud selle kohta reg vormil ka märge, et tuleb omandada/kohustun omandama.  
  Aga suvekool on SUPER! (olin 10. korda, ainult esimesel ei teadnud osaleda:(, edasi kõik ära käidud:).
